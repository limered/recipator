# Cytrynowe ciasto z bezą
## Składniki:
### Ciasto ucierane:

* 45g masła
* 30g mąki ziemniaczanej
* 35g mąki pszennej
* 1 płaska łyżeczka proszku do pieczenia
* 4 jajka
* 70g cukru
* skórka starta z połowy cytryny
* szczypta soli

### Masa cytrynowa:

* 1 puszka mleka skondensowanego słodzonego 400g
* 150ml soku wyciśniętego z cytryn (potrzeba ok. 3 sztuk)
* 5 żółtek

### Beza:

* 5 białek
* 150g cukru

## Sposób przygotowania:

1. Masło roztopić. Pozostawić do ostygnięcia.
1. Oddzielić żółtka od białek. Żółtka utrzeć z cukrem na puszystą, kremową masę. (Miksujemy na najwyższych obrotach). Następnie dodać startą skórkę z cytryny.
1. Osobno wymieszać mąki z proszkiem do pieczenia. Zmniejszyć obroty miksera i dodać stopniowo mąki z proszkiem. Mieszać krótko, tylko do  połączenia się składników. Następnie dodać roztopione masło.
1. Osobno ubić białka ze szczyptą soli na sztywną pianę. Delikatnie wmieszać pianę do ciasta.
1. Ciasto wyłożyć do tortownicy o średnicy 26cm, wyłożonej papierem do pieczenia lub wysmarowanej tłuszczem i posypanej mąką.
1. Piec w nagrzanym piekarniku ok. 20min. w temperaturze 180°C. Ciasto wyciągnąć z piekarnika, a temperaturę piekarnika ustawić na 140°C.
1. Przygotować masę cytrynową. Ucierając żółtka mikserem na najwyższych obrotach wlewać stopniowo mleko skondensowane. Następnie wlać stopniowo sok z cytryn.
1. Masę wyłożyć na upieczone ciasto i całość piec przez 30min. (Wierzch masy cytrynowej powinien być po upieczeniu ścięty). Ciasto pozostawić do całkowitego ostygnięcia. (Ciasto dobrze jest schłodzić przez co najmniej 1 godz. w lodówce).
1. Przygotować bezę. Białka ubić na sztywną pianę. Dalej ubijając, dodać stopniowo cukier. Miksować, aż cały cukier się rozpuści, a piana będzie sztywna i lśniąca. Pianę wyłożyć na masę cytrynową łyżką, tworząc fale.
1. Ciasto wstawić do piekarnika i piec do lekkiego zarumienienia się bezy. (Należy ustawić funkcję grilla lub górną grzałkę na 250°C. U mnie z funkcją grilla trwało to ok. 1 minuty. Można też opalić bezę palnikiem cukierniczym).

